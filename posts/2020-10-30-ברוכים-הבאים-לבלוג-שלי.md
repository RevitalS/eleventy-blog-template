---
layout: layouts/post.njk
title: ברוכים הבאים לבלוג שלי
description: נעים מאוד, אני רויטל, גרה ביפו, שואפת לחיות לפי שיטת הבריאות הטבעית..
date: 2020-10-29T22:00:00.000Z
featuredImage: /images/uploads/dreambig.jpeg
---
נעים מאוד, אני רויטל. ברוכים הבאים לבלוג שלי.

מאז הילדות שלי חלמתי לפתוח בלוג ואני שמחה שאחרי כל השנים האלה הגיע הרגע להגשים את החלום הזה.

אז אספר קצת על עצמי... אני בת 27, גרה ביפו, שואפת לחיות לפי שיטת הבריאות הטבעית.

אני יחסית חדשה בעולם הזה. סה"כ שנה וכמה חודשים... אבל עשיתי דרך ארוכה מאז ששמעתי על הנושא לראשונה ועד היום.

הקשר שלי לעולם הבריאות התחיל עוד בבית. אמא שלי תמיד אהבה דברים בריאים וניסתה לשכנע אותי להיות בריאה יותר. 

אבל אותי זה פחות עניין. אהבתי מאוד ג'אנק פוד. חטיפים, ממתקים, מטוגן. מה שיש וכמה שיותר…

השינוי אצלי התחיל לפני קצת יותר משנה(ביוני 2019)

בדיוק עזבתי את העבודה והיה לי הרבה זמן פנוי להשקיע בעצמי. בתור אחת שסובלת באופן תדיר מכאבי בטן החלטתי לעשות ניקוי רעלים. 

מכיוון שאני טבעונית, צליאקית ומאוד בררנית באוכל, חיפשתי משהו שיתאים לתפריט שלי. 

המליצו לי על שיטת 801010. למי שלא מכיר 801010 זאת תזונה טבעונית חיה(לא מבושלת) שמתבססת על פירות, ירקות, אגוזים, שקדים, זרעים וקטניות מונבטות. המספרים מייצגים את היחס בין הפחמימות החלבונים והשומנים כשהיחס הוא 80% פחמימות 10% חלבונים 10% שומנים.

אני זוכרת שהתזונה הזאת נשמעה לי הזויה ולא חשבתי שיש מצב שזה יתאים לי. אבל מבין כל האפשרויות שהציעו לי לניקוי זה היה נשמע הכי סביר לנסות. 

אז איכשהו מצאתי את עצמי מנסה 3 ימים שהפכו ל3 שבועות בהם גיליתי בעצמי דברים שלא הכרתי. הפכתי להיות קלילה יותר, כאבי הבטן נעלמו, הייתי ערנית יותר, ישנתי יותר טוב. 

בקיצור גיליתי שאני יכולה להרגיש טוב יותר והתאהבתי. משם הדרך לבריאות טבעית הייתה קצרה. 

בחרתי להעמיק בנושא ובשנה האחרונה למדתי במכללת אילמה בריאות טבעית ועין הבדולח. ובעצם כבר שנה פלוס, אני בתוך התהליך עם הרבה עליות וירידות. 

הבלוג הזה הוא המסע האישי שלי לגילוי האני הפנימי. למצוא את מה שעושה לגוף ולנפש שלי הכי טוב. הדרך עוד ארוכה אבל אני מאמינה שאני בדרך הנכונה. 

מזמינה אתכם להצטרף למסע האישי שלי, אשתדל להיות הכי גלויה שאפשר. מוזמנים ליצור איתי קשר לשאול ולשתף...